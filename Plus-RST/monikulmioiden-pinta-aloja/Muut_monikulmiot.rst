Muut monikulmiot
----------------

Kaikki monikulmiot voidaan jakaa kolmioiksi, jolloin niiden käsittely helpottuu.
Erityisen helppoa tämä on, jos monikulmio on säännöllinen.

.. toggle-header::
  :header: Esimerkki: kuusikulmion pinta-ala **Näytä/Piilota**
  
  Ratkaise alla olevan kuusikulmion pinta-ala.
  
  .. figure:: ../images/187297_kuusikulmio_esim.png
     :alt:  
     :width: 40.0%
  
      
  
  Huomataan, että kuusikulmio on säännöllinen ja se muodostuu kuudesta
  tasasivuisesta kolmiosta. Lasketaan ensin yhden tasasivuisen kolmion pinta-ala.
  Se voidaan tehdä kahdella tavalla: perinteisellä kaavalla :math:`A=\frac{ah}{2}` tai
  trigonometrisesti :math:`A=\frac{ab \sin(\alpha)}{2}`. Kolmion korkeuden laskeminen ei
  ole vaikeaa, mutta jos käytetään trigonometrista kaavaa, ei tarvitse laskea
  mitään ylimääräistä. Tiedetään, että tasasivuisen kolmion jokainen kulma on
  :math:`60^{\circ}`. Yhden tasasivuisen kolmion pinta-ala on
  
  .. math:: A_{\text{kolmio}}=\frac{ab\sin(\alpha)}{2}=\frac{3 \cdot 3 \cdot \sin(60^{\circ})}{2}=\frac{9 \sqrt{3}}{4}.
  
  Kerrotaan se kuudella, jotta saadaan kuusikulmion pinta-ala
  
  .. math:: A=6A_{\text{kolmio}}=6 \cdot \frac{9 \sqrt{3}}{4}=\frac{27 \sqrt{3}}{2} \approx 23,38.
  
  Kuusikulmion pinta-ala on :math:`\frac{27 \sqrt{3}}{2}`.
  
  --------------
  


Tähän kappaleeseen liittyvät `tehtävät <https://tim.jyu.fi/view/tau/toisen-asteen-materiaalit/matematiikka/geometria/monikulmioiden-pinta-aloja-tehtavia#muut-monikulmiot-teht>`__.
